Balines: Namnet på den här kattrasen liknar Siames, och det finns en god förklaring till varför. Faktum är, att Balines-katten är en långhårig variant av Siamesen. De delar de karaktäristiska dragen med sina korthåriga kusiner i att de är mycket pratglada djur. Utöver det är de även mycket sociala, och utmärker sig som en mycket bra sällskapskatt.

Brittiskt långhår: Skillnaden mellan en Brittisk långhårig katt och den korthåriga, är att den förstnämnde är framavlad med lite Perser-gener. Detta har resulterat i att den får en längre, fluffigare päls. Annars delar de två samma karaktäristiska drag i såväl utseende som temperament.

Cymric: Cymric är det namn som den långhåriga Manx-kattrasen gavs. De två är mer eller mindre identiska, förutom den längre pälsen på Cymric-katten.

Helig Birma (Birma-katt): Den här katten kommer från Frankrike. Den är mycket lugn och stillsam, och beskrivs bland annat som en ”vänlig” katt. Vare sig detta är en notis om katters ondska eller ej, får förbli osagt. Birma-rasen är dock ett exemplar av katt som sällan reagerar aggressivt.

Kurilean Bobtail: Här har vi den första ryska kattrasen som inte träder in på listan naken! Kurilean Bobtail-katten har en kort, ibland obefintlig svans, och en lång, lite strävig päls. Även om den kommer i båda pälsvarianter, är den långhåriga vanligare. En populär sällskapskatt över hela Europa.

La Perm: La Perm-katten må låta fransk, dock kommer den ursprungligen från USA. Pälsen på denna sällsynta ras är böljande till formen, likt lätt permanterat hår.

Maine Coon: Här är ytterligare en amerikansk kattras, dock i en lite annorlunda paketering. Maine Coon-katten är den största domesticerade kattrasen i världen. De togs ursprungligen fram som en brukskatt, där deras uppgift var att ta död på allehanda skadedjur. Det skulle snart visa sig dock att de även tog sig an mindre rovdjur såsom jaktfåglar och rävar. Trots sin robusta konstruktion och imponerande kampanda, är de vanligtvis lugna och kärleksfulla gentemot människor.

Neva Masquerade: Den här kattrasen kommer från Ryssland. Det är även en av de mest nytillkomna raserna av katter, då den tidigare räknats som en Sibirisk katt.

Norsk skogkatt: Här är ytterligare en kattras med ett skandinaviskt ursprung. Den norska skogskatten är en stor varelse i kattsammanhang. De har en lång päls för att skydda mot nordländernas kyla. Självständiga, modiga och med en äventyrslust, bör den här kattrasen helst finna sitt hem utanför stadsmiljöer.

Orientaliskt långhår: Likt den korthåriga varianten, härstammar den här kattrasen från England. Inte mycket utöver den långa pälsen skiljer de två kusinerna åt. Utseende och temperament är mer eller mindre desamma.

Perser: Här kommer en av de äldsta och mest välkända kattraserna i världen. Perser-katten har sitt ursprung i Iran, eller som då kallades Persien, vilket namnet avslöjar. De har ett trubbigt, lite intryckt ansikte och lång vit päls. Oftast temperamentsfulla, behöver de sin egen plats i hemmet som de kan regera över.

Ragdoll: Ragdoll-rasen kommer från USA, och för de som kan lite mer avancerad engelska avslöjar namnet vilken typ av temperament man kommer få hantera med den här katten. Namnet Ragdoll, eller ”trasdocka” på svenska, kommer sig av den totalt avslappnade och obekymrade kroppen på denna lilla varelse lägger till när man bär runt på den. Förvänta dig inga klor eller kiv när et är dags att ta sig en liten vandringstur med en Ragdoll-katt i armarna! En mycket vanlig katt i Sverige.

Selkirk Rex: Selkirk Rex-katten härstammar även den från USA. Vad som utmärker den här rasen är en mycket lockig päls precis under hakan, vilket vars gråtonade färg liknar ett skägg. En utmärkt sällskapskatt, då den är både lugn och social.

Sibirisk katt: Likt den Norska skogskatten och Maine Coon, är den Sibiriska kattrasen en ordentlig kämpe. Storväxt och bred, är detta en orädd varelse som gärna tar upp till strid om sitt revir. Som sällskapskatt har de visat sig vara mycket självständiga, men tillåter sig gärna klappas när den känner för det!

Snowshoe: Med ett engelskt namn kan man utgå från att den här kattrasen härstammar från ett engelsktalande land. Det gör man rätt i, då Snowshoe-katten kommer från USA. De har stora blå ögon och vita tassar, vilka bryter sig mot den annars mörka pälsen. Sällskapliga och vänliga i sin karaktär, är det här en social katt som är mycket omtyckt av bland annat barnfamiljer.

Somali: Trots namnet, kommer inte Somali-katten från varken Somalien eller ens Afrika. Även den här rasen finner sitt ursprung i USA. Den delar genetik med den förstnämnda katten på den här listan, Abessinier, och delar både utseende och personlighet med dess korthåriga kusin.

Turkisk Angora: Här är en turkisk kattras vars anlag går väldigt långt bakåt i tiden. Det finns anledningar att tro att Turkisk Angora-katten är den äldsta rasen i världen som fortfarande finns. Anledningen till att den överlevt alla dessa år kan möjligen bero på att det är ett mycket omtyckt litet husdjur. Lugn, social och medgörlig, är detta en alldeles utmärkt sällskapskatt!

Turkisk Van: En annan variant av Angora-katten. Med lite kortare päls, är Turkisk Van dock mer av en ”utekatt” än dess kusin. En sak som utmärker den här rasen från andra inom kattvärlden är att en Turkisk Van har en förkärlek till vatten. Det är inte ovanligt att de helt frivilligt tar sig ett dopp då och då.
 