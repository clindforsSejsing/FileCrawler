Abessinier: Den här katten kommer ursprungligen från England. Som ras, är den en av de äldre i världen. Mycket sociala och lekglada, är Abessinier-katter ett mycket omtyckt husdjur bland familjer.
American Curl: Som namnet avslöjar, kommer American Curl-katten från de förenta staterna. Den förekommer i två variationer, som korthårig eller långhårig.
Bengal: Ytterligare en kattras som härstammar från USA. Bengalen är en av de mest populära katterna, inte minst tack vare att de kan vara riktigt dyra inköp. Tack vare deras anor bland vildkatterna, är en Bengal mycket lekfull, och älskar bland annat att jaga och klättra!
Brittiskt korthår: Kommer ursprungligen från England. Den är vanligtvis lugn till temperamentet, och är därmed en mycket bra och uppskattad sällskapskatt. Pälsen kan till viss del vara lite mer i behov av vård än andra korthåriga raser.
Burma: Burma-katten är likt tagen ur en egyptisk hieroglyf. Dock härstammar den från USA. Med stora öron, smal nos och gula ögon, ser den ut som om den skulle vara en häxas kompanjon. Utseendet till trots, är Burma-rasen en mycket god sällskapskatt, som framför allt visar upp en stark lojalitet till sin ägare.
Burmilla: den här kattrasen kommer även den från England. Med en glittrande, silverfärgad päls är Burmilla-katten mycket eftertraktad av de lite mer fåfänga kattägarna.
Chartreux: Här kommer en katt från Frankrike. Chartreux-rasen är en av de lite mer ”bastanta” typerna av katt. Med en imponerande storlek gör den sig utmärkt som något av en ”kamp”-katt, det vill säga att den har ett intresse i att bevara sitt revir, samt tolererar inte att små skadedjur infinner sig i dess närhet. Pälsen är förvånansvärt mjuk, och har ett blått skimmer.
Cornish Rex: Den här katten kommer ursprungligen från Cornwall-regionen i England. Pälsen är av en böljande karaktär, och har visat sig vara mycket vänlig mot dem som annars lider av pälsallergier.
Devon Rex: Devon Rex-rasen följer i den ovannämnda Cornish Rex-kattens stil. De har båda i stort sätt samma typ av päls, samt tycks ha lika allergivänliga egenskaper. Utöver ett par ytterst små skillnader i utseendet, tycks det mestadels vara vart ifrån de kommer som separerar de två raserna. Den ena är från Cornwall, medans den andra är från Devon-regionen i England.
Don Sphynx: Här har vi den första ”nakna” katten. Det ganska så bryska uttrycket kommer sig av att den här typen av kattraser saknar en av de tillhörigheter som vi människor traditionellt identifierar med katter: Päls. Om man dock bortser från frånvaron av allt det fluffiga, är den här ryska katten mycket kramgo och social till beteendet.
Egyptian Mau: Äntligen, en katt från Egypten! Det är ingen hemlighet att egyptierna rent historiskt sätt har haft ett stort intresse för katter. Bland annat sågs dessa små varelser som magiska i det antika Egypten, och det var inte ovanligt att de gamla faraonerna hade ett helt menageri fyllt av olika katter. Egyptian Mau är den arketypiska katten, lekfull och med en exceptionellt kramgo päls!
Europé: Och så kommer vi till en renodlad svensk katt. Europé-katten har tidigare gått under ett annat namn, det som Svensk huskatt. Även idag kan man ibland hänvisa till den här rasen vid det namnet. Den är utan tvekan en av de mest populära husdjuren i Sverige, vilket inte är mer än rätt med tanke på dess ursprung!
Exotic: Kommer ursprungligen från USA. Vid första anblicken kan Exotic-katten misstas för en perser. Detta är förståeligt då den härstammar från den rasgruppen av katter.
German Rex: German Rex är en katt som finner sin hemvist i Tyskland. Den är inte direkt lätt att få tag på, då German Rex-rasen klassas som en av de mer sällsynta inom kattvärlden. Till pälsen är den lockig, och till humöret har den prisats för sitt lugn.
Japanese Bobtail: En katt från orienten! Japanese Bobtail är en kattras som saknar en lång svans. Faktum är att den svans den har, är inte längre än en småbarnstumme. Dock tycks den inte lida för det!
Korat: Den här rasen härstammar från Thailand. den är en av de mindre till storleken, och har en kort, grå päls med ett silvrigt skimmer.
Manx: Manx är en kattras som ursprungligen avlades fram på Isle of Man, en ö tillhörandes Storbritannien. Manx-katten kommer i både kort- som långhårig variant, och saknar allt som oftast en svans helt. Vissa av dem kan ha en liten stump, annars är det helt ”blankt” där bak.
Ocicat: Ursprung från USA. Namnet kommer sig av denna katts karaktäristiska, Ozelot-liknande drag. De är vanligtvis livliga husdjur, som bär på en stor leklust och gott humör!
Orientaliskt korthår: Här är ytterligare en ras från den kattälskande nationen England. Till utseendet liknar Orientaliskt korthår en Siames-katt. De kan bli relativt storvuxna, och har oftast likväl stora personligheter.
Peterbald: Ännu en katt från Ryssland som saknar päls. Peterbald-rasen är en nakenkatt, och anses tillhöra en av de ”vackrare” inom den här kategorin. De är allt som oftast lugna till temperamentet, och utgör sig utmärkt som en sällskapskatt.
Russian Blue: Även om namnet säger något annat, så kommer Russian Blue-katten från England. Vad som utmärker den här rasen är en blått skimrande päls samt långa och stadiga ben. Den här katten tar stora kliv genom livet, helt enkelt!
Siames: Siames-katten har blivit något av en ökänt husdjur genom åren. Ursprungligen från Thailand, gör den sitt yttersta för att överrösta sina ägare. Väldigt sällskaplig, och glad i kommunikationen, kan man förvänta sig mycket pladder från denna lilla fyrbenta varelse!
Singapura: Härstammar från USA. Av de erkända kattraserna, är det här den minsta till storleken i världen. Ett litet knyte päls som gärna tar sig ett par tupplurar i knät på dess ägare. Mycket tillgivna och lojala, har de även en av de lite längre levnadstiderna jämfört med andra kattraser.
Sokoke: Här kommer ytterligare en kattras från den afrikanska kontinenten, närmare bestämt Kenya. Sokoke-katten är en ståtlig varelse. Med en smidig kropp, tornar två stora öron upp från dess lilla huvud. Dock skall man inte förvänta sig att lätt införskaffa en av den här rasen. De är mycket sällsynta, speciellt i Norden. Det är mycket självständiga katter, som ibland tycks klara sig bättre utan en ägare att se efter dem.
Sphynx: Sphynx-rasen är den tredje nakenkatten på den här listan. Den härstammar ursprungligen från USA, och är mycket populär i sitt hemland. Lugn till temperamentet, är det en utomordentlig sällskapskatt, som sällan om någonsin visar upp ett aggressivt beteende.
Thai: Ännu en kattras från USA. Vad som utmärker Thai-katten är det färgmönster den har i pälsen, vilket liknar en Siames. Utöver det, har den också otroligt blå ögon, vilka glimrar inbjudande för lite kelande.